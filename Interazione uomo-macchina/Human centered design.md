Come suggerisce il nome, questo concetto è incentrato sull'uomo e a stretto contatto con la psicologia.

L'idea del prodotto incentrato sull'uomo nasce da un'idea di [[Nielsen Norman]] che notò la crescente frustrazione delle persone dovuta alla complessità sempre maggiore delle tecnologie.

Per rendere la semplificazione possibile si deve fare in modo che l'interazione tra utente e [[Prodotto]] sia il più trasparente possibile; l'utente non deve essere in grado di vedere gli ingranaggi e i meccanismi dietro le cose.

Per rendere una tecnologia appetibile ad un potenziale utente va resa utile, funzionale ed intuitiva.

È stato un concetto innovativo in quanto il modo in cui il cervello umano ragiona è molto diverso dal [[Pensiero computazionale]] che prima faceva da padrone.
***
Nei decenni passati l'uomo si è sempre dovuto adattare alle tecnologie; i software diventavano sempre più complicati per gli importanti avanzamenti tecnologici ma allo stesso tempo gli umani non hanno cambiato il loro modo di essere portando quindi a un'esperienza non sempre piacevole.

Con questo nuovo approccio è invece la tecnologia che si deve adattare all'interazione con l'uomo, dando inizio alla transizione da un approccio tecnico-centrico ad uno antropocentrico.
***
Come già detto per [[Interaction design]], l'utente non sa cosa vuole ed è necessario comprendere i suoi bisogni al posto suo.

Questo è però possibile solo se vediamo l'utente in azione con il prodotto ed è per questo che si rendono necessari (se non fondamentali) i prototipi; essi sono spesso accompagnati da bug e malfunzionamenti dovuti al loro veloce ed approssimativo sviluppo, ma tutto ciò non è sbagliato in quanto anche questi ci guidano verso una maggiore comprensione dell'interazione tra utente e prodotto.

Il pensiero computazionale è infatti basato sulla suddivisione di un problema in sotto-problemi così da poter giungere ad una formalizzazione del problema sotto forma di algoritmo (serie di passi).